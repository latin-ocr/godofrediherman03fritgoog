DE HYPERBOLE DISSERTATIO. 285

Cantabrigiensi fasc. 1. p. 52. et Vratislaviensi vol. 1. p. 13.
ὑπερβολή ἐστὶ φράσις ’ὑπεραίρουσα τήν ἀλήθειαν αὐξή-
σεως ἢ μειώσεως χάριν. Quae sic vertit rhetoricorum ad
Herennium scriptor 1V. 33. superlatio est oratio supe-
rans veritatem, alicuius augendi minuendive caussa,-
Cicero de Or. 111. 53. sic: augendi minuendive caussa
veritatis superlatio atque traiectio. Alia eodem redeun-
tia commemoravit Weiskius noster in dissertatione prima de
hyperbole errorum in historia Philippi Amyntae f. com-
missorum genitrice §. l. At plus haec definitio continet,
quam inest in hyperbole. Nam qui minus veritatis est au-
gendi minuendive caussa facta superlatio , quum, qui de 4
proeliis referunt, a centenis millenos caesos esse iactant ?
Et tamen neque est hyperbole, neque vocatur a quoquam.
Quid autem adulationem dicam atque obtrectationem, quae
eodem in genere totae versantur ἓ Nimirum aliud est exag-
geratio extenuatiove , qua qui utuntur ’, credi sibi quod
dicunt postulant3 aliud hyperbole, quae est oratio verita-
tem supra quam credi volumus excedens: ut illud Cicero-
nis in oratione pro Sextio c. 58. nominatim sum appella-
tus in Bruto .·

Mlius , qui libertatem civibus stabiliverat.-

millies revocatum est. Intellexit hoc Quintilianus, cuius
aegre caremus libro de caussis corruptae eloquentiae, in
quo se hunc locum plenius tractavisse ait: sed is tamen in
lust. or. Vlll. 6, 74. ita scripsit: monere satis est, men-
tiri hyperbolen, nec ita, ut mendacio fallere velit.
Itaque ipsi §. 67. hyperbole est mentiens superiectio.
At ne haec quidem iusta finitio est. Praeterea fallitur hic
quoque, minuendo inservire putans hyperbolen. Id mi-
nuere nihil est aliud quam augere exiguitatem, ut quod
Longinus cap. 38. affert , agellum a comico quodam bre-
viorem dictum ess‘e epistola Laconica: aut quod ille de
tropis scriptor ex Diphilo de muliere parum formosa:

ἢν ὁ warvio ἐφίλησεν οὐδεπώποτε,
παρ’ ἧς τᾶν ἄρτον ἦ κύων οὐ λαμβάνει,

