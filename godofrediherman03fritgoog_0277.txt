nlssrnrarro. ιιι

tasse haec verba sunt ab alio, quam qui reliquam adno-
tationem ad istum locum scripsit= desunt enim in bono at-
que antiquo codice :- aliis in libris postrema tautum , ὅπερ
ἐμφαίνει Αἰσχύλος, sunt omissa. Non intercedam, quin'
haec veteris et docti grammatici adnotatio esse credatur,
nec dubitabo , dicatne ro* ἑξῆς δρᾶμα quod in trilogia ea·-
dem, an quod in codice suo proximum sit: verum illud ta-
men nescio an haud satis certum sit, aliorum eum testium
fide hoc scripsisse, et non sua quadam coniectura ductum,
quoniam poetam, ut ait, id indicare opinaretur. Quare
etsi minime reiiciendam eius auctoritatem arbitror, tamen
ei non tantum tribuerim, ut dubitationi non putem locum
relictum esse, quum praesertim scholiastis illis adeo igno-
tum fuisse Solutum Prometheum videam, utne ad ver-
sum quidem 1026. ubi maxime exspectes, de Chirone ali-
quid se inaudivisse prodant.

Scholiastam si missum facimuS, sunt quaedam, quae
suadere videantur, ut Solutum Prometheum non coniun-
ctum cum Vincto fuisse conficiamus· Eorum unum est,
idque, ut mihi quidem videtur, non leve putandum, quo
me iam in dissertatione illa , quae est de compositione te-
tralogiarum , non mediocriter commotum esse significavi.
Nam quum veri simillimum sit, in trilogiis condendis id
spectavisse poetas, ut ipsa inventione inter se dissimiles
essent fabulae, duo illi Promethei, quantum colligere pos-
sumus, tanta fuerunt similitudine, ,ut vix appareat, quo-
modo consociari sine quadam offensione potuerint. Etenim
ut Vincti maxima propemodum pars descriptiones locorum
regionumque , quas lo vel peragraverit , vel posthac sit
pervagatum , continet, sic ἰιι Soluto prolixe de Herculis
expeditionibus expositum esse patet, in utroque autem
etiam de inventis , quibus Prometheus vitam hominum ad-
iuvisset, copiose fuit explicatum. Quae narrationes ut
vel maxime animos audientium retineant, rerumque admi-
rabilium novitate oblectent, tamen per duas fabulas con-
tinuatae mirum ni aliquid satietatis afferre debuerint.

Deinde etsi minime necesse est temporis continuita-

tem in tragoediis rerum ordine cohaerentibus spectari, ta-

