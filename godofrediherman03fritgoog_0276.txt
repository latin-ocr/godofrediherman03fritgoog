m DE AESCHYLI PROMETHEO 801. VTO

muni famae, quae longissimum tempus in rupibus pepen-
disse Prometheum tradidisset: utrumque scite devitavit
poeta eo, quod de exitioso lovi connubio vaticinari Pro-
metheum, et quum de eo apertius dicere recusaret, ipsa
cum rupe in tartarum detrudi fecit, rediturum olim in lu-
cem iisdem adhuc vinculis constrictum. Ita iustum finem
accepit fabula, neque est quod iam amplius requirant spe-
ctatores: qui etsi audiverunt gravioribus olim poeuis affe-
ctum iri Prometheum, tamen eas nunc quidem non exspe-
ctant, quia dictum erat v, 999.

μακρὸν δὲ μῆκος ἐκτελευτήσας χρόνου,
ἅψοῤῥον ἥξεις ἐς φάος.

Itaque non debebam dicere in dissertatione de composi·
tione tetralogiarum‚ non ita finiri fabulam ‚ ut spectatores
non quid porro futurum esset requirerent. Non magis
Mercurii verba alteram fabulam successuram esse demon-
strant. Nam ille quod rogat, ne sibi iterum veniendi ne·

, cessitatem Prometheus afferat, 'consuetudini 'tribuendum
videtur familiaris sermonis. Accedit quod in hoc dicto
aliquid comminationis inest, quasi altera legatione atro-
ciora etiam ‚ quam nunc, denunciatum. At in Soluto
Prometheo si rediit, paciscendi potius caussa missum esse
credibile est. llla autem , quod non ante liberatum iri
Prometheum dicit, quam quum alius pro eo deus in Orco
vivere voluerit, quodque satis ei dandum pro tantis cru-
ciatibus indicatur, ex eo genere sunt, ex quo plurima apud
tragicos inveniuntur. Amant enim futura secundum com-
munem famam, potissimeque circa finem fabularum, prae-
dicere. Et de vicario quidem aptissime sic est dictum,
ut Ptometheo‚ non speranti quemquam pro se moriturum,
aeternae poenae portendi videantur.

Quod si ne his quidem efficitur, ut Solutum Ptome·
theum cum Vincto copulatum credi oporteat, solum re-
linquitur scholiastae testimonium ‚ quod sane eo minus est
contemnendum, quia hunc in tota hac caussa unicum te

lostem habemus. ls ad v. 510. ita scribit: ἐν γοῖρ τῷ ἑξῆς
δράματι λύεται· ὅπερ ἐμφαίνει Αἰσχύλος. Inserta for-

