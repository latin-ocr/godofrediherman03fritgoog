INGREDIBILIVM LIBER PRIMVS. 845

ignoscerem , nec periclitari videbatur existimatio mea, ’
praesertim ab eo, qui eam capulo feriret, sua manu aciem
prehendens gladii. Quid enim , si quis ex utriusque no-

, strum scriptis eo, quo deinceps ordine edita sunt, illa om-

⁴ nia colligeret atque componeret, in quibus alter alterius
mentionem vel nominatim vel, ut ille plerumque , sup-
presso nomine fecimus ? Numquamne cogitavit Sohae-
ferus , quid et· aequales nunc dicant ‚ et olim dictmi
sint posteri ‚ quorum incorruptum iudicium sibi non me-
tuendum putat, si his tam claris, tam non dubiis vocibus
utrumque nostrum de se ipsum quo animo quibusque ’
moribus sit testantes videant? Ad haec ‚ quae in con-
spectu sunt hominum litteratorum , accedunt] illa, quae
domi fiunt. Scit ipse quo studio fuerit, quum Reisig-ii
irritabile cor Oedipo Coloneo a me edito interitum spira-
bat‘, , de qua re alibi lepida narrabuntur. Non infitiatur,
uec potest infitiari, se in sermonibus cum iis , qui eum
visum veniunt, vehementissime et contumeliosissime de
me conqueri et quid patraturus sit minitari. Ego quidem,
qui iniuriam ab eo sibi factam ulturi erant, oravi ue id fa-
cerent, asseveravique, si sciret quam iniustus esset, ipsum
magis quam illos doliturum: pariterque defendi eum atque
excusavi apud illos , qui non pauci fuere, quos indigna·
tos eius maledicentia videbam, dixique aegrotare eodem
morbo , quo laboraverit l. H. Vossius , vir voluntate iu-
stus , factis saepe iniustus. Neque enim mirum esse,
virum multas fortunae iniquitates expertum ‚ cousciumque
sibi magnae multoque labore partae doctrinae , eamque
a quibusdam non tanti, quanti aequum sit , fieri, atque
adeo alios, quos se multo inferiores esse iudicet, prae- 7
ferri sibi credentem, paullatim ‚ praesertim si se a cousue-
tudine hominum segreget, adeo suspicacem fieri , ut ni-
hil non in pessimam partem accipiat , quaeque ipse animo
exacerbato sibi finxerit pro veris habens ‚ omnia sibi atra
cernere videatur. · Haec quidem quum, feci , non puto
me ei iniurias intulisse.

succensuit mihi primum , ut quidem ait et usque re-
petit, novissime in Plutarchi Vol. V. p. 90. atque adeo

