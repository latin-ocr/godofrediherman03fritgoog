124' DE PARTICVLA ὃν

XII.

De ὅπως et ὅπως μή cum futuro vel con-
iunctivo, item de οὐκ ἔχω ὅπως et si-
milibus.

Quae Dawesius de constructione particularum ὅπως
μη disseruit, ad quem magnam vim exemplorum, sed ad-
mixtis alienis congessit Kiddius‚ commemorando usui ma-
gis et confirmando ‚ quam explicando atque a dubitationi-
bus liberando sunt. Vt indicativus veritatem rei notat, ita
coniunctivus pendere quid ex alia re indicat, eoque fieri,
si illud fiat. lta in oratioue recta, qui πῶς λήψομαι di·
cit, nescire se indicat, quomodo quid accepturus sit. Qui
ille modus sit, quo accipiet, facto cognoscet. Sed qui
dicit πῶς λα’βω , dubitare se significat, quomodo capere
quid debeat i. e. quid sib-i faciendum sit, ut capiat. Eadem
ratione differunt‘ οπως λήψομαι et ὅπως λα’βω. Nam qui
facit quid‘ οπως λήψεται, facit id eo modo , quo accipiet:
ex quo patet esse accepturum· qui autem ὅπως λάβῃ, eo
modo ‚ quo debeat accipere· quod est cum dubitatione
coniunctum, an non sit accepturus. Praeterea indicativus
certam habet temporis notationem ‚ quae inipso cuiusque
indicativi tempore inest: nam etiam praeteriti et praesentis
indicativus usurpatur: coniunctivae autem, quia non quid
fiat, sed quid debeat fieri significat, per se caret notatione
temporis ‚ semperque refertur ad tempus verbi primarii,
tamquam ad praesens suum, quia quidquid debet fieri,
eius caussae iam adesse debent cum ea ipsa re, propter
quam fieri debet, etiamsi nondum sit factum. ltaque in-
dicativi et coniunctivi cum ὅπως constructiones eo diffe-
runt ‚ quod indicativus opinionem aut voluntatem ‚ certa
temporis notatione adiuncta ‚ coniunctivus autem metum
vel dubitationem , carentem notatione temporis ‚ sed prae-
sentem eo tempore, quod in principali verbo est, continet.

Sed quoniam varius est usus particulae ὅπως , quae
etsi proprie ubique quomodo significat, tamen non ubique
ita verti potest ‚ ea afferam, quae potissima sunt in hoc

